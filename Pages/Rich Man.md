Rich Man, gerçek ismiyle Ricardo, [...] konumunda [7.007.689.341 abb, local time] yılında doğmuştur. Ev gezegeninde normal bir gençlik geçiren Rich Man, yetişkin çağlarında zengin olmaya başlamıştır. Hayatının ilerleyen kısımlarında yaşadığı ve gördüğü yerler doğduğu galaksi ile sınırlı kalmayacaktır.

  

Rich Man hayatı boyunca seyahat ettiği her yerde açıklanamayan bir zenginliğe sahip olmuştur. İlk kez ya da defalarca ziyaret etsin, parasını harcasın ya da harcamasın; para birimi olan her yerde Rich Man büyük bir servete sahiptir. Rich Man bu süper güce doğal yollarla sahip olmuştur. Nitekim bu süpergüç, Superpowers Association'ın bahşedemeyeceği düzeyde karmaşık bir süper güçtür.

  

Paranın verdiği gücün etkisiyle Rich Man farklı dönemlerde farklı güçlere sahip olmuştur. Bir çok farklı isimle anılması dışında kendisi, Rich Man ismini benimsemektedir.

  

Hayatı

(Yaş) (Olay)

  

(32) Jetpack satın alarak uçma yeteneğine sahip oldu.

(34) Daha gelişmiş bir jetpack ile dış iskelet harmanlayarak hem uçma yeteneğine hem de süper güce sahip oldu.

(39) Dişlerini titanyum dişlerle değiştirdi.

(42) Beynine elektronik arayüz çipi yerleştirdi. Bu, destekleyen cihazları direkt beyni ile kontrol etmesini sağladı.

(46) Vücuduna kanını süzen makine yerleştirdi.

(47) Ev gezegeninden sıkılan Ricardo, uzaya açılmak amacıyla kendi aerospace şirketini kurdu.

(56) Kol ve bacak kemiklerini titanyum çubuklarla değiştirdi.

(56) Ömrünün yarısından fazlasını bitirdiğinin farkında olan Ricardo, ölümsüzlük araştırmalarına servetler yatırmaya başladı.

(59) Ricardo gezegenine en yakın komşu gezegenin yörüngesinde bir tur atıp eve geri döndü.

(61) Ricardo uzay üssü [?]’ni inşa etmeye başladı.

(61) Ricardo gözlerini lazerle çizdirdi.

(72) Ölümsüzlük konusunda pek bir ilerleme kaydedemeyen Ricardo kaygılanmaya başlamıştı. Çok fazla para çarçur etmeye başladı. Önceki yarım yüzyıldaki harcamaları yüzünden ultra-hiper enflasyon içerisinde olan gezegeninin ekonomisinin para birimi halihazırda 54 kere değişmişti. Paradan çıkıp takasa geçiyorlardı, Rich Man zengin oluyordu. Hizmeti para birimi yapıyorlardı, Rich Man yine zengin oluyordu. Bundan dolayı gezegeninin halkı Rich Man’den nefret ediyordu. Ama Rich Man varken hayatta kalmalarının tek yolu yine Rich Man’e çalışmaktı…

(84) Rich Man’e sıklıkla suikast girişimleri oluyordu, Rich Man bu girişimlere para fırlatarak hayatta kalıyordu. Rich Man çok yaşlanmıştı. Servetinin %99.98 kadarını bu amaç doğrultusunda harcamasına rağmen ölümsüzlük teknolojisinde çok az ilerleme kaydedilmişti. Kendi türünün teknolojisi kısaca yeterli değildi. Ona dış dünya teknolojisi lazımdı. Çok fazla zamanı kalmayan Rich Man’in gezegeni terk etmek dışında başka bir seçeneği yoktu.

(86) Rich Man [?] görevi ile vücudunu bilim adamlarına dondurtup uzaya doğru yolculuğa çıktı. Ev gezegeni Rich Man’den kurtulduğu için çok sevinçliydi…

(402078435) Ricardo’nun gemisi 402078349 yıl boyunca uzayda sürüklendikten sonra başladığı yerden milyonlarca ışık yılı uzakta uzay korsanları tarafından fark edildi. Uzay korsanları Rich Man’i üs gezegenlerine indirdiler. Rich Man’i buzundan çözmek için yeterli teknolojiye sahip değillerdi. Uzay korsanlarının bu donuk ganimetin alışık olunmayan bir anomaliye sahip olduğunu fark etmeleri kısa sürmedi. Rich Man’in yakınında bir süre bulunanlar çeşitli yerlerden orta miktarlarda zenginliğe ulaşıyordu. Kısacası Rich Man’in güçleri etrafına sızıyordu. Bunu fark eden korsanlar Rich Man’e sahip olmak için sürekli kendi aralarında mücadele ettiler.

(402078689) Rich Man artık bir birey değil, adeta bir para basma makinesi olmuştu. Rich Man Treasure of Ric (ToR) olarak anılmaktaydı ve namı komşu takımyıldızlara yayılmıştı. Treasure of Ric adına savaşlar verilmekteydi ve sonu gelmeyen kanlar akıtılmaktaydı. Treasure of Ric bir para basma makinesi olduğu için varlığı sadece sahibine yararlıydı. Bu nedenle bir Universal Symmetry Act (USA) kolluk kuvveti olan Balantor ihbar sonucunda 54 milyar ışık yılı öteden gelip ToR’a el koydu. ToR’un aslında dondurulmuş bir birey olması Balantor’u ilgilendirmiyordu zira böyle bir durum için uymaları gereken bir protokol yoktu. Bu yüzden ToR’u genel merkezlerine kapattılar.

(402078701) Balantor yöneticisi değişmişti ve yerine gelen yönetici ToR efsanesini biliyordu. Şüphe çekmeden boş bulduğu zamanlarda ToR’un yanında bulunup güçlerinden yararlanıyordu. 14 yıl boyunca Balantor’u satın alacak kadar para birimi elde etmişti. Önceki ismi [?] olan yönetici, Balantor’u satın aldı ve kendi ismini de Balantorius olarak değiştirdi.

(402078703) USA ilkeleri dışına çıkan Balantor’un USA kolluk kuvveti statüsü elinden alındı. Bunu karakterine yediremeyen Balantorius ToR’u daha agresif bir şekilde kullanmaya başlayarak güç toplamaya başladı. 

(403133469) ToR’un sahibini zenginleştirip var olduğu yeri fakirleştirme gerçeğini bilen Balantorius komşu galaksilerle ticaret yapmaya başladı. Gittikçe güç kazanan Balantorious USA’i inefektif hale getirmişti (USA’in savunduğunun dışına çıkılmıştı, kainatta Evil’dan çok Good vardı). Balantorious Andromeda’yı satın alarak ismini Balantoria olarak değiştirdi.

(406254260) Balantor’un harcamaları ToR’un getirdiklerini ilk defa geçti. Zaten milyon yıllık bir ekonomiye sahip olan Balantor yavaş yavaş ToR’a bağımlılığını azalttı.

(417289495) ToR’un getirisi Balantor’un brüt gelirinin %0.01’inden aza düştü. Balantorius ToR’u satılığa çıkardı.

(5058696482) Sonunda yatırımcı bulan [?], yüzyıllardır uğruna çalıştığı ToR efsanesini satınalma planını gerçekleştirdi. [?] ToR’u araştıran bir intergalaktik tarihçiydi. ToR’un bir birey olduğunu biliyordu ve Ricardo’nun kılını kıpırdatmadan Balantor’un lokal gruptaki en büyük ticari rakibi olabileceğini biliyordu.